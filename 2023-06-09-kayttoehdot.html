<!DOCTYPE html>
<html>
<head>
    <title>Jojoban käyttöehdot</title>
</head>
<body>

<h1>Jojoba -palvelun käyttöehdot</h1>
<p>
Jojoba -palvelu on suomalaisen Riversoft Oy:n (Y-tunnus 3193993-4) tarjoama digitaalinen alustapalvelu 
toiminnanohjaukseen sekä kaluston ja inventaarion hallinnointiin. Jojoba -palvelu on pilvipalvelu, joka 
on rekisteröityneiden käyttäjien käytettävissä verkkosivustolla https://app.yoyoba.fi. 
Palveluun on mahdollista sisällyttää useita eri toiminnallisuuksia luotettavan ja helpon 
toiminnanohjauksen toteuttamiseksi. Jojoba-palvelun maksullinen versio on kehitetty yrityskäyttäjille, 
minkä lisäksi palvelua tarjotaan freemium-mallilla myös yksityiseen käyttöön.  
</p>
<p>
Nämä Jojoba -palvelun (jatkossa ”Palvelu”) yleiset käyttöehdot (jatkossa ”Käyttöehdot”) määrittävät 
Riversoft Oy:n (jatkossa ”Palveluntarjoaja”) tarjoaman Palvelun sisältöä ja käyttöä sekä muodostavat 
Palveluntarjoajan ja Palvelua käyttävän käyttäjän (jatkossa ”Käyttäjä”) välisen sopimuksen ehdot.  
</p>
 
<p>
Rekisteröitymällä Palveluun ja käyttämällä Palvelua Käyttäjä hyväksyy nämä Käyttöehdot itseään 
oikeudellisesti sitovaksi. Hyväksymällä nämä Käyttöehdot, Käyttäjä hyväksyy myös Palveluntarjoajan 
tietosuojakäytännöt sekä sitoutuu noudattamaan kaikkia Palvelun käyttöä koskevia ohjeita ja sääntöjä. 
</p>
 

 
<h3>
KÄYTTÄJIÄ KOSKEVAT EHDOT 
</h3>

<p>
<strong>
    1. Sopimus ja Palveluun rekisteröityminen  
</strong>
</p>

<p>
Käyttäjän tulee rekisteröityä Palvelun käyttäjäksi voidakseen käyttää sitä. Rekisteröityminen 
Palveluun on ilmaista. Palveluntarjoajan ja Käyttäjän välille syntyy näiden Käyttöehtojen mukainen 
sopimus, kun Käyttäjä rekisteröityy Palvelun käyttäjäksi. Mikäli Käyttäjän ja Palveluntarjoajan tai 
Käyttäjän työnantajan ja Palveluntarjoajan välille on tehty erillinen sopimus Palvelun toimittamisesta 
(jatkossa ”Palvelusopimus”), joka sisältää näistä Käyttöehdoista poikkeavia ehtoja, sovelletaan 
kyseisen Palvelusopimuksen ehtoja ensisijaisesti.  
</p>
 
<p>
Rekisteröityessään Käyttäjä vakuuttaa olevansa vähintään 13-vuotias sekä sitoutuu toimimaan näiden 
Käyttöehtojen, kulloinkin sovellettavan lain ja hyvän tavan mukaisesti ja noudattamaan kaikkia 
Palvelun käyttöä koskevia ohjeita ja sääntöjä. Rekisteröityessään Käyttäjä myös hyväksyy 
henkilötietojensa käsittelyn Palveluntarjoajan tietosuojaselosteen mukaisesti Palvelun 
toimittamiseksi. Mikäli Käyttäjä ei hyväksy Käyttöehtoja kokonaisuudessaan, ei Käyttäjällä ole 
oikeutta käyttää Palvelua. 
</p>
 
<p>
Rekisteröityessään Käyttäjän tulee ilmoittaa itsestään oikeat, riittävät ja ajantasaiset henkilötiedot, 
kuten etunimi, sukunimi ja sähköpostiosoite. Ilmoitettu sähköpostiosoite toimii käyttäjätunnuksena 
Palveluun. Rekisteröintiä varten Käyttäjälle lähetetään sähköpostiin salasanalinkki, jonka kautta 
Käyttäjä pääsee määrittämään itselleen salasanan, jolla Palveluun kirjaudutaan. Käyttäjän sitoutuu 
huolehtimaan siitä, että hänestä on Palvelussa aina oikeat, riittävät ja ajantasaiset henkilötiedot. 
Käyttäjän käyttäjätunnus voidaan yhdistää muiden käyttäjien tai tietyn organisaation käyttämään 
Palveluun Käyttäjän suostumuksella organisaation pääkäyttäjän toimesta. 
</p>
 
<p>
Käyttäjä on yksinomaisesti vastuussa kaikesta käyttäjätunnuksensa kautta suoritetusta toiminnasta 
sekä salasanan turvallisesta käytöstä, ylläpidosta ja salassapidosta. Mikäli Käyttäjä huomaa, että 
joku muu on käyttänyt Käyttäjän käyttäjätunnuksia ilman Käyttäjän lupaa, Käyttäjän tulee ilmoittaa 
asiasta välittömästi sähköpostitse Palveluntarjoajan asiakaspalveluun sekä mahdolliselle 
organisaationsa pääkäyttäjälle. 
</p>
 
<p>
Palvelun käyttöoikeus on voimassa toistaiseksi. Mikäli Käyttäjä ei noudata näitä Käyttöehtoja, 
Palveluntarjoaja voi mitätöidä Käyttäjän käyttäjätunnuksen. Käyttäjätunnus voidaan sulkea myös, 
mikäli Käyttäjä ei ole kirjautunut Palveluun yli 12 kuukauteen.  
</p>

<p>
<strong>
    2. Palvelumaksut 
</strong>
</p>

<p>
Palvelun käyttö on pääosiltaan maksutonta. Freemium-mallin mukaisen maksuttoman käyttöoikeuden 
mahdollistamiseksi Käyttäjille voidaan näyttää Palvelussa kolmansien osapuolien mainoksia. 
</p>
 
<p>
Palvelun maksullisen version toimittamisesta sovitaan erillisellä Palvelusopimuksella Palveluntarjoajan 
yleisten toimitusehtojen mukaisesti. Palveluntarjoaja voi tarjota myös muille Käyttäjille maksullisia 
lisäpalveluita, joista peritään hinnaston mukainen maksu. Palveluntarjoaja pidättää itsellään 
oikeuden tehdä muutoksia olemassa oleviin hintoihin. 
</p>
 
<p>
Palveluun liittyvät maksut veloitetaan laskutuskausittain etukäteen suoraveloituksena Palveluun 
liitetyn maksunvälityspalvelun välityksellä, ellei Palvelusopimuksessa ole toisin sovittu. 
Palvelun maksujenvälityksen toteuttaa Stripe (jatkossa ”Maksujenvälittäjä”) yhteistyössä pankkien 
ja luottolaitosten kanssa. Maksujenvälittäjän välittää automaattisesti sopimuksen mukaiset maksut 
Palveluntarjoajalle. Maksujenvälittäjällä on Finanssivalvonnan edellyttämä maksulaitoksen toimilupa 
ETA -alueella. Kaikki tiedonsiirto ja rahaliikenne on SSL-suojattu. Palveluntarjoaja ei vastaa 
maksujen välityksestä eikä kerää Käyttäjien tai asiakkaittensa maksukorttitietoja.  
</p>
 
<p>
<strong>
    3. Käyttäjän oikeudet ja vastuut 
</strong>
</p>

<p>
Palveluntarjoaja myöntää Käyttäjälle rajoitetun oikeuden käyttää Palvelua ja sen sisältöä 
ainoastaan näiden Käyttöehtojen, mahdollisten erityisehtojen ja Palvelussa erikseen annettavien 
ohjeiden mukaisesti. Näissä Käyttöehdoissa Käyttäjälle myönnetty käyttöoikeus on ei-yksinomainen 
ja henkilökohtainen oikeus, jonka Palveluntarjoaja voi milloin tahansa peruuttaa. 
Palveluntarjoajalla on oikeus kieltää Käyttäjältä Palvelun käyttäminen, jos Käyttäjä on toiminut 
näiden Käyttöehtojen, mahdollisten erityisehtojen tai Palvelussa erikseen annettavien ohjeiden 
taikka lakien tai hyvien tapojen vastaisesti. Käyttäjä on velvollinen korvaamaan Palveluntarjoajalle 
näiden Käyttöehtojen, Palvelun käyttöä koskevan sopimuksen tai lain vastaisen käytön aiheuttamat vahingot. 
</p>
 
<p>
Palvelu sisältää tekijänoikeudella, tavaramerkkioikeudella ja muilla immateriaalioikeuksilla 
suojattua materiaalia. Käyttäjä voi käyttää suojattua materiaalia ainoastaan näiden Käyttöehtojen 
sallimassa tarkoituksessa. Käyttäjällä ei ole ilman tekijän, oikeudenhaltijan tai Palveluntarjoajan 
nimenomaista kirjallista lupaa oikeutta levittää, julkaista, kopioida, saattaa yleisön saataviin 
tai muuten kaupallisesti hyödyntää Palveluun liittyvää materiaalia. 
</p>
 
<p>
Käyttäjällä ei ole oikeutta käyttää automaattisia järjestelmiä (mukaan lukien ”robot-”, ”spider-”, 
”scraper-” ja ”offline reader-” ohjelmistot) kappaleiden valmistamiseksi Palvelusta, Palvelun 
osista tai Palvelun sisällöstä tai saattaa niitä yleisön saataville ilman Palveluntarjoajan 
etukäteen antamaa nimenomaista kirjallista suostumusta. 
</p>
 
<p>
Käyttäjä sitoutuu siihen, ettei hän lähetä, välitä tai tallenna Palveluun tai sen kautta aineistoa, 
joka on hyvän tavan tai lain vastaista sekä siihen, ettei hän yllytä toista tällaiseen toimintaan. 
Käyttäjä sitoutuu myös olemaan lähettämättä, välittämättä tai tallentamatta Palveluun tai sen kautta 
tekijänoikeuden, tavaramerkkioikeuden tai muun immateriaalioikeuden suojaamaa aineistoa, jollei 
hänellä ole siihen oikeudenhaltijan nimenomaista lupaa. Palveluntarjoajalla on oikeus estää luvattoman 
aineiston julkaisu Palvelussa tai poistaa sellainen aineisto Palvelusta. Käyttäjä vastaa luvattoman 
aineiston oikeudenhaltijoiden tai muiden kolmansien osapuolien sen perusteella esittämistä korvaus- ja 
muista vaatimuksista. Palveluntarjoajalla on oikeus estää Palvelun käyttö, mikäli on perusteltua syytä 
epäillä, että Palvelua käytetään luvattoman aineiston levittämiseen tai muutoin hyvän tavan tai lain 
vastaisesti. 
</p>
 
<p>
Käyttäjä lähettää, välittää ja tallentaa aineistoa Palveluun omalla vastuullaan ja vastaa siitä, että 
hänellä on tarvittavat oikeudet sen käyttämiseen ja käsittelemiseen. Käyttäjä myöntää 
Palveluntarjoajalle rajoitetun käyttöoikeuden Palveluun toimittamaansa aineistoon Palvelun 
toimittamisen ja kehittämisen mahdollistamiseksi.  
</p>
 
<p>
Käyttäjä vastaan Palvelun käyttämiseen tarvittavan päätelaitteen ja tietoliikenneyhteyden hankinnasta, 
toiminnasta ja tietoturvasta sekä kaikista näistä aiheutuvista kuluista ja kustannuksista. 
</p>
 
<p>
Palvelussa saattaa olla linkkejä myös muille verkkosivustoille. Käyttäjä vierailee kolmansien 
osapuolten verkkosivustoilla omalla vastuulla. 
</p>
 

 
<h3>
PALVELUN SISÄLTÖ JA PALVELUNTARJOAJAN VASTUU 
</h3>
 
<p>
Palvelu on digitaalinen alustapalvelu toiminnanohjaukseen sekä kaluston ja inventaarion hallinnointiin, 
joka mahdollistaa helpon ja luotettavan toiminnan ja materiaalin hallinnan. Palvelun käyttöön liittyvä 
ohjeistus ja Palvelun tarkempi kuvaus on esitetty Palveluntarjoajan sivustolla osoitteessa 
http://jojoba.fi. Palvelu on käytettävissä osoitteessa https://app.yoyoba.fi.  
</p>
 
<p>
Palveluntarjoaja vastaa Palvelun saatavuudesta ja toiminnasta sekä Palveluun liittyvästä 
asiakaspalvelusta. Palvelu toimitetaan sellaisena kuin se on ja Palveluntarjoajalla on oikeus tehdä 
Palveluun tarpeellisiksi tai hyödyllisiksi katsomiaan muutoksia ja parannuksia niistä etukäteen 
ilmoittamatta. 
</p>
 
<p>
Palveluntarjoaja tekee parhaansa, jotta Palvelu olisi käytössä jatkuvasti ja häiriöttä. 
Palveluntarjoaja ei kuitenkaan vastaa Palvelun keskeytyksettömästä, oikea-aikaisesta eikä 
virheettömästä toiminnasta. Palveluntarjoaja ei vastaa Palvelussa ilmenevistä teknisistä vioista, 
huolto- tai asennustoimista aiheutuvista keskeytyksistä taikka niiden aiheuttamista Palveluun 
sisältyvän tai muun tiedon muuttumisesta tai katoamisesta eikä kolmansista osapuolista johtuvista 
tiedonsiirtoon liittyvistä ongelmista, häiriöistä tai katkoksista. 
</p>
 
<p>
Palveluntarjoajalla on oikeus keskeyttää Palvelu sen muutoksen, uudistuksen tai Palveluun liittyvän 
teknisen syyn vuoksi, tietoliikenneverkon kunnostus-, asennus- tai huoltotyön tai muun sen kaltaisen 
syyn vuoksi taikka mikäli lainsäädäntö tai muu viranomaismääräys sitä edellyttää. Palveluntarjoaja 
rajoittaa keskeytyksen keston niin lyhyeksi kuin mahdollista. Keskeytyksestä ilmoitetaan etukäteen, 
mikäli se on mahdollista. Käyttäjällä ei ole oikeutta korvaukseen käyttökatkon johdosta. 
Palveluntarjoaja ei vastaa Palvelun käyttämisen tai siinä esiintyvien toimintahäiriöiden, teknisten 
vikojen, haitallisten ohjelmistojen, linkkien tai katkosten aiheuttamista vahingoista Käyttäjälle 
tai kolmansille osapuolille. 
</p>
 
<p>
Palveluntarjoaja ei vastaa eikä ole korvausvelvollinen mahdollisista välittömistä tai välillisistä 
vahingoista, kuten esimerkiksi saamatta jääneestä tuotosta, tulon menetyksestä tai muusta vastaavasta 
vahingosta, jotka liittyvät Palveluun, sen käyttämiseen tai sen välityksellä saatavilla olevaan 
tietoon tai ilmoituksiin. 
</p>
 
<p>
Palveluntarjoaja ei vastaa Käyttäjien tekemisistä Palvelussa tai muuten. Palveluntarjoaja ei vastaa 
Palveluun toimitetun aineiston sisällöstä. Palveluntarjoaja ei vastaa esimerkiksi käyttäjätietojen 
oikeellisuudesta, Käyttäjien Palveluun tallentamista tiedoista tai niiden oikeellisuudesta ja 
laillisuudesta tai siitä, onko Käyttäjällä oikeus päästä toisen käyttäjän tai tietyn organisaation 
käyttämään Palveluun. 
</p>
 
<p>
Palveluntarjoajalla on oikeus poistaa Palvelusta kaikki sellainen aineisto, joka on näiden 
Käyttöehtojen vastaista, lainvastaista, virheellistä tai haitallista Palveluntarjoajalle, 
Käyttäjille tai kolmannelle osapuolelle. Palveluntarjoaja voi poistaa Palvelusta aineiston, jos 
siihen liittyy oikeudellisia epäselvyyksiä, loukkaavaa tietoa tai Palveluntarjoajan liiketoimintaan 
sopimatonta tai epäasiallista sisältöä. 
</p>
 
 
<h3>
HENKILÖTIETOJEN KÄSITTELY 
</h3>
 
<p>
Palveluntarjoajalla on oikeus käsitellä Käyttäjän henkilötietoja voimassa olevan 
tietosuojalainsäädännön mukaisesti Palveluntarjoajan verkkosivustolla olevassa tietosuojaselosteessa 
tarkemmin selvitetyllä tavalla. Henkilötietojen käsittelyn tarkoitus on Palvelun tarjoaminen sekä 
ylläpitäminen ja käsittelyä tehdään Palvelun käyttöä koskevan sopimuksen täytäntöön panemiseksi. 
Henkilötietojen käsittelyä voidaan tehdä myös Käyttäjän antaman suostumuksen, Palveluntarjoajan 
oikeutetun edun tai lakisääteisen velvoitteen perusteella.  
</p>
 
<p>
Mikäli Käyttäjä tallentaa Palveluun henkilötietoja siten, että ne muodostavat tietosuojalainsäädännön 
tarkoittaman henkilötietorekisterin, tulee Käyttäjän tai kyseisestä henkilötietorekisteristä 
vastaavan rekisterinpitäjän huolehtia kaikista tietosuojalainsäädännön rekisterinpitäjälle 
asettamista velvoitteista, mukaan lukien henkilötietojen käsittelyä koskevien sopimuksien tekemisestä. 
</p>
 
<p>
<u>
Evästeet 
</u>
<br>
Palvelussa käytetään evästeitä paremman käyttökokemuksen takaamiseksi. Käyttämällä Palvelua, 
Käyttäjä hyväksyy evästeiden tallentamisen Käyttäjän laitteelle. Palveluntarjoajalla on oikeus 
seurata Käyttäjän internetkäyttäytymistä Palvelun sisällä sekä hyödyntää saatuja tutkimustuloksia. 
Tutkimukset toteutetaan aina kuitenkin siten, että kenenkään yksittäisen Käyttäjän tuloksia ei seurata 
tai julkaista. Palveluntarjoaja voi hyödyntää Käyttäjän antamia tietoja markkinointiyhteistyössä 
kolmansien osapuolien kanssa. Palveluntarjoaja ei kuitenkaan luovuta Käyttäjän itsestään antamia 
tietoja kolmannelle osapuolelle ilman Käyttäjän nimenomaista lupaa. 
</p>
 
 
<h3>
EHTOJEN VOIMASSAOLO, PÄÄTTYMINEN JA SIIRTÄMINEN 
</h3>
 
<p>
Nämä Käyttöehdot ovat voimassa toistaiseksi. Nämä Käyttöehdot tulevat Käyttäjää sitoviksi Käyttäjän 
hyväksyttyä ne rekisteröitymisen yhteydessä tai Käyttäjän käyttäessä Palvelua. Palveluntarjoajalla on 
oikeus yksipuolisesti muuttamaan näitä Käyttöehtoja. Muutokset tulevat voimaan heti. Palveluntarjoaja 
ilmoittaa Käyttäjille sähköpostitse vain olennaisista sopimusmuutoksista. Jatkamalla Palvelun käyttöä, 
Käyttäjä hyväksyy muutetut Käyttöehdot ja sitoutuu niiden noudattamiseen. 
</p>
 
<p>
Ylivoimaisen esteen sattuessa, sekä Palveluntarjoaja että Käyttäjä vapautuvat näiden Käyttöehtojen 
mukaisista velvoitteista siinä laajuudessa, kun velvoitteiden noudattaminen on estynyt ja siksi ajaksi, 
kunnes ylivoimainen este poistuu. Palveluntarjoajalla on lisäksi oikeus päättää näiden käyttöehtojen 
mukainen sopimus ja lopettaa Palvelun tai sen osan toimittaminen väliaikaisesti tai kokonaan, mikäli 
Palvelun toimittaminen ei olosuhteiden tai Palveluntarjoajan liiketoiminnassa tapahtuneiden muutosten 
vuoksi ole enää taloudellisesti mahdollista. 
</p>
 
<p>
Mikäli Käyttäjä ei enää halua käyttää Palvelua, voi Käyttäjä irtisanoutua Palvelun käytöstä ja näiden 
Käyttöehtojen mukaisesta sopimuksesta ilman irtisanomisaikaa ilmoittamalla siitä sähköpostitse 
Palveluntarjoajalle. Mikäli Käyttäjä irtisanoutuu, Palveluntarjoaja sulkee Käyttäjän käyttäjätunnuksen 
sekä poistaa Käyttäjän mahdollisesti tallettaman aineiston Palvelusta normaalin käytäntönsä mukaisesti. 
Irtisanominen päättää Käyttäjän oikeuden käyttää Palvelua. Käyttäjä vastaa kaikista hänelle näiden 
Käyttöehtojen mukaan kuuluvista vastuista ja velvollisuuksista irtisanomisen voimaantuloon saakka. 
Näiden Käyttöehtojen mukaiset ehdot sovellettavasta laista ja riitojen ratkaisusta pysyvät voimassa 
sopimuksen päättymisen jälkeenkin. 
</p>
 
<p>
Käyttäjällä ei ole oikeutta siirtää Palvelun käyttöoikeutta taikka Palvelusta tehtyä sopimusta 
kolmannelle osapuolelle ilman Palveluntarjoajan kirjallista suostumusta. Palveluntarjoajalla on 
oikeus siirtää Palvelu tai sen ylläpito sekä siihen liittyvät vastuut ja velvollisuudet sekä 
Palvelusta tehty sopimus samaan konserniin kuuluvalle toiselle yhtiölle tai yritysjärjestelyn 
yhteydessä siihen osallistuvalle kolmannelle taholle. 
</p>
 

 
<h3>
SOVELLETTAVA LAKI JA RIITOJEN RATKAISU 
</h3>
 
<p>
Palveluntarjoajan ja Käyttäjän väliseen näiden Käyttöehtojen mukaiseen sopimukseen sovelletaan 
Suomen lakia, pois lukien lainvalintaa koskevat säännökset. Näiden Käyttöehtojen tarkoittamaan 
Palveluun sekä Palvelusta syntyviin sopimuksiin liittyvät erimielisyydet pyritään ratkaisemaan 
ensisijaisesti sopijapuolten välisin neuvotteluin. Mikäli tässä ei onnistuta, ratkaistaan riidat 
lopullisesti välimiesmenettelyssä Keskuskauppakamarin nopeutettua välimiesmenettelyä koskevien 
sääntöjen mukaisesti. Välimiesmenettelyn paikka on Helsinki ja kieli suomi. Kuluttaja-asemassa 
olevalla Käyttäjällä on kuitenkin oikeus nostaa kanne Palveluntarjoajaa vastaan oman kotipaikkansa 
yleisessä alioikeudessa. Kuluttaja-asemassa olevalla Käyttäjällä on myös oikeus pyytää riitaan 
kuluttajariitalautakunnalta ratkaisusuositusta. 
</p>

</body>
</html>